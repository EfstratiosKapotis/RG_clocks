# RG_clocks
 
Η δυναμική αυτή προσομοίωση έχει χρησιμοποιηθεί (και χρησιμοποιείται) στην εκπαίδευση μαθητών της δευτεροβάθμιας αλλά και φοιτητών τριτοβάθμιας εκπαίδευσης με θετικά μαθησιακά αποτελέσματα. Σχετική αποτίμηση υπάρχει στις ακόλουθες δημοσιεύσεις. Ενδεικτικά παρατίθενται δημοσιεύεις που το πιστοποιούν:

Kapotis E. & Tsakonas P., (2019, February) “Educational experimentation and simulations for teaching General Relativity. Implementation and Evaluation”, WE-Heraeus-Seminar: General Relativity as a Challenge for Physics Education, 10-02-19 to 15-02-2019, Bad Honnef, Germany

Kapotis E., (2019, February) “Educational experimentation and simulations for teaching General Relativity”, WE-Heraeus-Seminar: General Relativity as a Challenge for Physics Education, Hands-on session, 10-02-19 to 15-02-2019, Bad Honnef, Germany

Kapotis E., & Kalkanis G., (2016) “Einstein’s elevator in class ─ A self-construction carried out by students for the study of the Equivalence Principle”, The Physics Teacher, 54(7), 404-407

Gousopoulos D., Kapotis E. & Kalkanis G., (2015) “Students’ difficulties in understanding the basic principles of Relativity after standard instruction”, ESERA 2015 Conference, 31-08-15 to 04-09-2015, Helsinki, Finland

Ευστράτιος Καπότης, Παναγιώτης Τσάκωνας, Γεώργιος Θεοφ. Καλκάνης (2017, Απρίλιος), "Εκπαιδευτική εφαρμογή και αξιολόγηση πρωτότυπων πειραματισμών και προσομοιώσεων για την διδασκαλία της Αρχής της Ισοδυναμίας", στο 10ο Πανελλήνιο Συνέδριο Διδακτικής των Φυσικών Επιστημών και Νέων Τεχνολογιών στην Εκπαίδευση, Ρέθυμνο
Εκπαιδευτικές Προσεγγίσεις της Γενικής Θεωρίας της Σχετικότητας με Ψηφιακές Τεχνολογίες και Πειραματισμούς (για την απόκτηση του Διδακτορικού Διπλώματος του αιτούντος) 
https://www.didaktorika.gr/eadd/handle/10442/39529 .

Δημιουργός/οί: Ευστράτιος Καπότης, Παναγιώτης Τσάκωνας  -  Χρονολογία: 2016


ΟΔΗΓΙΕΣ ΕΚΤΕΛΕΣΗΣ

 
Αυτή η προσομοίωση έχει σχέση με την Αρχή της Ισοδυναμίας και ειδικότερα αφορά τη δεύτερη συνέπεια της, αυτή της μεταβολής του ρυθμού των ρολογιών σε πεδία βαρύτητας ή επιταχυνόμενα συστήματα. Ο εκπαιδευόμενος έχει τη δυνατότητα να μεταβάλει τη θέση του πυραύλου στην επιφάνεια πλανήτη και να περιστρέφει την αναπαράσταση του στο χώρο όταν δεν υπάρχει βαρυτικό πεδίο, μετρώντας το ρυθμό ροής του χρόνου σε δυο ρολόγια ευρισκόμενα το ένα στην κορυφή του πυραύλου και το άλλο στο κάτω μέρος του.
Οι δυνατότητες που παρέχει στο χρήστη είναι: η μεταβολή της κινητικής κατάστασης του πυραύλου για όλες τις καταστάσεις προσανατολισμού εκτός των βαρυτικών πεδίων και της μεταβολής της έντασης του βαρυτικού πεδίου για την επιλογή τοποθέτησης του πυραύλου επί της επιφάνειας του πλανήτη (με δυνατότητα ταυτόχρονης μεταβολής της θέσης τοποθέτησης).  
Η προσομοίωση ανοίγει εμφανίζοντας ένα ορθογώνιο παραλληλεπίπεδο πλαίσιο εντός του οποίου υπάρχει στο φόντο ένα τετραγωνικό πλέγμα και ένας πύραυλος ευρισκόμενος κάθετα στην επιφάνεια ενός πλανήτη. Στο κάτω δεξί μέρος του εσωτερικού του πυραύλου υπάρχει τοποθετημένο ρολόι με απαριθμητή κάθε πλήρους κύκλου, ένα ίδιο ρολόι είναι τοποθετημένο στο αριστερό πάνω μέρος του πυραύλου και ακόμη, ένα πλαίσιο επιλογών δεξιά του κυρίως πλαισίου.
Η διεπαφή έχει ως εξής: στο κάτω αριστερά μέρος υπάρχουν δυο κουμπιά, το «Επόμενο» που αναπαράγει βήμα βήμα την προσομοίωση και το «Επαναφορά» που επανεκκινεί την προσομοίωση. Στο επάνω δεξί μέρος υπάρχει ένα μαύρο πλαίσιο επιλογών. Στο πλαίσιο επιλογών δεξιά, ο εκπαιδευόμενος μπορεί: 
1) να επιλέξει ή να αποεπιλέξει με το ποντίκι του υπολογιστή του το παράθυρο «Προσομοίωση», εκκινώντας ή σταματώντας αντίστοιχα την προσομοίωση.
2) να ρυθμίσει την βραδύτητα εκτέλεσης της προσομοίωσης επιλέγοντας, τον αριθμό σε μια κλίμακα 20 διαστημάτων πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Βραδύτητα προσομοίωσης».
3) να ρυθμίσει τη θέση του πυραύλου  στο χώρο (σε σχέση με τον εκπαιδευόμενο). Επιλέγοντας τον αριθμό σε μια κλίμακα 360 διαστημάτων έχει τον πλήρη έλεγχο του προσανατολισμού του πυραύλου με ακρίβεια μιας μοίρας. Η επιλογή πραγματοποιείται πληκτρολογώντας τον αριθμό (από 0 έως 360) ή επιλέγοντας τον, σέρνοντας μια μπάρα δίπλα από την επιλογή «Προσανατολισμός». Για την επιλογή «Βαρυτικό Πεδίο» ο «Προσανατολισμός» είναι η θέση τοποθέτησης στην επιφάνεια του πλανήτη, που την ορίζει ένας μέγιστος κύκλος.
4) να αποκρύψει ή να εμφανίσει το τετράγωνο πλέγμα, επιλέγοντας ή αποεπιλέγοντας με το ποντίκι του υπολογιστή του το παράθυρο «Πλέγμα».
5) να ρυθμίσει το μέγεθος και κατά συνέπεια το πλήθος των τετραγώνων του πλέγματος. Ο εκπαιδευόμενος μπορεί να επιλέξει από μια κλίμακα 5 διαστημάτων, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Βήμα Πλέγματος».
6) να έχει δυνατότητα επιλογής του τρόπου άφιξης της πληροφορίας του χρόνου από το ρολόι στο πάνω μέρος του πυραύλου στο κάτω μέρος του, μέσω του παράθυρου «ˈΚλασσικόˈ ρολόι». Με την επιλογή του έχουμε μεταφορά της εικόνας του ρολογιού και με την αποεπιλογή του εκπεμπόμενα φωτόνια.
7)  να μεταβάλει και να ορίζει την τιμή της ταχύτητας που πυραύλου (στην περίπτωση που δεν υπάρχει επιλεγμένη από αυτόν η ύπαρξη βαρυτικού πεδίου). Το εύρος των δυνατών τιμών ταχύτητας είναι μια κλίμακα με μοναδιαία διαστήματα εύρους από -5 έως 5, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Ταχύτητα πυραύλου».
8)  να μεταβάλει και να ορίζει την τιμή της επιτάχυνσης που πυραύλου (στην περίπτωση που δεν υπάρχει επιλεγμένη από αυτόν η ύπαρξη βαρυτικού πεδίου). Το εύρος των δυνατών τιμών επιτάχυνσης είναι μια κλίμακα με μοναδιαία διαστήματα εύρους από 0 έως 20, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Επιτάχυνση πυραύλου».
9) να επιλέξει την ύπαρξη ή μη βαρυτικού σώματος κοντά στον πύραυλο, επιλέγοντας ή αποεπιλέγοντας με το ποντίκι του υπολογιστή του το παράθυρο «Βαρυτικό Πεδίο». 
10) να ρυθμίσει την ένταση του βαρυτικού πεδίου του πλανήτη που είναι προσεδαφισμένος ο πύραυλος. Ο εκπαιδευόμενος έχει να επιλέξει ένταση βαρυτικού πεδίου από μια κλίμακα 20 διαστημάτων πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Ένταση βαρυτικού πεδίου».
11) ο εκπαιδευόμενος έχει την δυνατότητα εμφάνισης ή απόκρυψης του πλαισίου επιλογών, επιλέγοντας «Εμφάνιση» ή «Απόκρυψη» αντίστοιχα στο κατώτερο σημείο του πλαισίου.
